Gamtos objektai Anykščių rajone
Anykščių rajonas pamėgtas turistų dėl savo gamtos. Šį kraštą supa ežerai, kalvos, piliakalniai. Anykščių  rajonas dažnai vadinamas Lietuvos Šveicarija. Patys vertingiausi ir unikaliausi gamtos objektai, kurie pritraukia didžiulius turistų srautus ir tinkami kaimo turizmui, yra būtent Anykščių regioniniame parke.

Puntuko akmuo 

Puntukas – antras pagal dydį šalyje akmuo. Labai pamėgtas turistų. Jį galima rasti 5 km į pietus nuo Anykščių, Šventosios kairiajame krante. Tai gamtos, mitologijos ir istorijos paminklas. Puntuko akmenyje yra iškalti Lituanicos lakūnų Stepono Dariaus ir Stasio Girėno bareljefai bei jų testamento žodžiai.

Anykščių šilelis

Anykščių šilelis, tai landšaftinis draustinis, užimantis daugiau kaip 1 800 h. plotą. Draustinio ribos yra nuo pietinių Anykščių miesto ribų ir tęsiasi beveik 9 km Kurklių miestelio link. Šilelio reljefas labai įvairus. Jį sudaro kalvos, raguvos, išraižyti šlaitai. Dar kitaip vadinamas Budragaidžiu.

Šeimyniškėlių piliakalnis

Netoli nuo Anykščių, dviejų upelių Volupio ir Varelio slėnyje dunkso Šeimyniškėlių piliakalnis, tai labiausiai ištyrinėtas piliakalnis Lietuvoje. Archeologiniai radiniai liudija, jog XIII-XIV a. čia stovėjo medinė pilis. Kai kurie istorikai ją sieja su vienintele istoriniuose šaltiniuose paminėta Lietuvos karaliaus Mindaugo pilimi Voruta.

 

Palatavio piliakalnis

Ant piliakalnio XIII–XIV a. buvo kunigaikščio rezidencija. Anykščių istorikas Baranauskas jį sieja su Mindaugo pilimi. Šalia piliakalnio teka Latavos upė.

Anykščiai nuo seno garsėjo savo gamta. Iki dabar vienas svarbiausių traukos objektų – garsusis Anykščių šilelis. Iš Anykščių yra kilę daugiau nei 50 kūrėjų, iš kurių žinomiausi – odės gamtai „Anykščių šilelis“ autorius, vyskupas, poetas ir ekologas Antanas Baranauskas, lietuviškos raštijos pradininkas Konstantinas Sirvydas, rašytojas prozininkas Antanas Vienuolis. Mieste rašytojams pastatyti paminklai, kurie skaičiuoja ne vieną dešimtmetį. Daugiau nuotraukų (5) „Gamta yra nuolatinė anykštėnų kasdienybės dalis. Vietos dvasia, globali atšilimo problema ir tvarumo tendencijos įkvepia mus formuoti gyvenimo įpročius, kurie derėtų su mus supančia aplinka. Šį kartą mums kilo idėja atnaujinti dvi viešąsias erdves: rašytojo Antano Vienuolio skverą ir visai miesto centre esantį miesto parką. Kurorto parke sieksime išsaugoti kuo daugiau natūralios augmenijos ir sukurti tikrą gamtos turtų oazę“, – idėja dalinasi Anykščių rajono savivaldybės Architektūros ir urbanistikos skyriaus vedėja Daiva Gasiūnienė. Atlieps visų lankytojų poreikius Antano Vienuolio skverą planuojama atnaujinti remiantis senuoju aikštės autoriaus architekto V. Gabriūno projektu ir atsižvelgiant į šių dienų gyventojų poreikius. Numatyta, kad erdves papildys reikalingas pandusas, kuris palengvins judėjimo negalią turinčių asmenų, mamų su vežimėliais, dviratininkų ir kitų ratuotų miestiečių patekimą į skverą. Liepų eilėse bus atsodinti trūkstami tos pačios rūšies medžiai, o apleista dalis papildyta moderniais augalais. Susiję straipsniai Anykščiuose prasidėjo kultūros festivalis „Purpurinis vakaras“: keturios dienos poezijos ir muzikos Druskininkuose atsiras visus metus veikiantis jūros bangų baseinas ir viešbučio tipo privačių apartamentų kompleksas su baseinu ant stogo Neringai braškant per siūles, verslininkas neigia, kad kurorte labai brangu: kas ieško, tas randa Nepamirštas liks rašytojo žavėjimasis farmacija ir pievose augančiomis vaistažolėmis. Naujam gyvenimui prikelti vaistažolių masyvai sukurs natūralią aromaterapijos erdvę po atviru dangumi. Čia lankytojai galės įkvėpti skirtingus aromatus, kurie teigiamai veikia kvėpavimo takų, širdies ir kraujagyslių veiklą, mažina nuovargį, įtampą ir stresą, padeda atsipalaiduoti ir pagerinti miego kokybę. Kad skveras gyvuotų visą parą, tamsiuoju metu Antano Vienuolio paminklas, pėsčiųjų takai ir kiti svarbūs objektai bus apšviesti iš grindinio kylančia LED juostų šviesa. Siekiant išlaikyti Antano Vienuolio skvero ilgaamžiškumą, mažosios architektūros objektai projektuojami taip, kad būtų apsaugoti nuo vagysčių ir vandalizmo. Be to, sunkios, prie grindinio tvirtinamos konstrukcijos ir architektūros kūriniai bus gaminami iš lauko sąlygoms atsparių, tačiau natūralių medžiagų: plieno, betono, granito ir ąžuolo medienos. Daugiafunkcė mineralinio vandens biuvetė Viena unikaliausių ir Lietuvoje analogų neturinčių inovacijų Anykščių miesto parke taps mineralinio vandens biuvetė. Net dvejus metus gręžtas 350 metrų gylio gręžinys virs nuostabia gydomąjį poveikį turinčia poilsio oaze. Ji turės didelę reikšmę ir sveikatinimo įtaką čia apsilankančių turistų ir anykštėnų gyvenime. Miesto gyventojai ir svečiai galės pasinerti į bendrą gamtos terapiją: atsigers, prisilies, įkvėps, atsigaivins ir braidys po mineralinio vandens erdves. Miesto antropologė dr. Jekaterina Lavrinec atkreipia dėmesį: „Žaliosios erdvės yra neįkainojamas miestų išteklius. Jos leidžia miestams geriau adaptuotis prie augančių kaitrų, karščio bangų ir pasikeitusio kritulių režimo. Taip pat jos atlieka išskirtinai svarbų vaidmenį palaikant gyventojų sveikatą, skatinant keliones pėsčiomis, sukuriant gerovės pojūtį.“ Tad augalijos apsuptyje įsikūrusi biuvetė neabejotinai kasmet pritrauks tūkstančius lankytojų, norinčių pabūti gamtos glėbyje ir pasimėgauti mineralinio vandens gydomosiomis savybėmis. Daugiau nuotraukų (5) Anykščiai nuo seno garsėjo savo gamta. Iki dabar vienas svarbiausių traukos objektų – garsusis Anykščių šilelis. Edukacija užims svarbų vaidmenį Anykščiai – Lietuvos miestas, kuris yra dviguboje saugomoje teritorijoje. Miestas įsikūręs Anykščių regioninio parko teritorijoje ir turi nemažą urbanistinį draustinį. Todėl tikima, kad vienintelė Lietuvoje daugiafunkcė mineralinio vandens biuvetė taps darnaus centrinio parko eksterjero jungiamuoju elementu, kuris susies žmones, urbanistiką ir gamtą. Biuvetė, kaip ir visa gamta, bus gyva. Todėl ji reikalauja unikalių architektūrinių sprendimų, kad maksimaliai atskleistų visapusišką Anykščių gamtinio paveldo naudą žmogaus sveikatai. Dalyvaujant „Išmaniojo miesto“ projekte buvo sukurta jos architektūros vizualizacija, kuri apdovanota nominacija „Išraiškingiausia architekto ambicija“. Numatyta, kad kompleksą sudarys tiek uždaros, tiek atviros erdvės, o edukacija taps svarbiu veiksniu supažindinant turistus su Anykščių kraštu. Atvykę lankytojai, be įprastų mineralinio vandens ritualų, galės daugiau sužinoti apie vietos unikalumą ir gamtinius išteklius. Atvirose erdvėse lankytojai mėgausis parko, vaistažolių ir mineralinio vandens sinergija, o biuvetės viduje – gydomaisiais natūraliais masažais ir kitomis SPA procedūromis. Kiekvienas galės atsipalaiduoti įvairiais, tačiau savitais būdais: stovėdami, sėdėdami ar net medituodami. O skirtingi pojūčiai – regos, klausos, uoslės, skonio ir lytėjimo – suteiks maksimalų atsipalaidavimą ir ramybę. Būtinybė žalinti erdves Abi Anykščių erdvės – Antano Vienuolio skveras ir centrinis kurorto parkas – patenka į padidintos urbanizacijos gardeles, kurias būtina želdinti ir kitais būdais į jas integruoti kuo daugiau gamtos. Natūralios augmenijos poreikis miestuose pastebimas ir tarptautiniu mastu. „Prieš keletą metų man teko bendrauti su Birmingemo miesto tarybos nariais, kurie nusprendė atstatyti žaliųjų erdvių tinklą savo gyvenvietėje. Jie apskaičiavo, kad reguliarus gyventojų lankymasis miesto parkuose ir miškuose veikia kaip puiki prevencinė priemonė, leidžianti išvengti daugelio sveikatos problemų ir kartu mažinti sveikatos sektoriaus išlaidas“, – žaliųjų erdvių svarbą pabrėžia miesto antropologė Jekaterina Lavrinec. Kadangi Anykščiai puoselėja žaliojo miesto idėją, šių dviejų erdvių žalinimas yra itin svarbus ir reikšmingas tiek miestui, tiek jo bendruomenei. Sieks parką padaryti Anykščių kurorto centru Anykščių rajono savivaldybės Architektūros ir urbanistikos skyriaus vedėja Daiva Gasiūnienė teigia, kad miesto parkas turi visus reikiamus duomenis tapti būsimo Anykščių kurorto centrine ašimi. Parkas yra pačioje Anykščių širdyje. Jį supa žaluma, vandens telkiniai, slėniai, raguvos, moreniniai masyvai, o mieste yra ne vienas tiltelis ir pažintiniai takai. Lankytojų ypač pamėgti reabilitacinį poveikį darantys medžių masyvai, žalieji plotai. Prie gausios gamtinių kurortinių išteklių puokštės prisidės ir sveikatinamąjį turizmą skatinanti Anykščių mineralinio vandens biuvetė. Daugiau nuotraukų (5) Anykščiai nuo seno garsėjo savo gamta. Iki dabar vienas svarbiausių traukos objektų – garsusis Anykščių šilelis. Anykščių miesto parkas bus prižiūrimas vadovaujantis visais aplinkosaugos reikalavimais, siekiama užtikrinti įvairių socialinių grupių patogumą turistaujant. Kasmet vykdomas vandens ir oro kokybės monitoringas. Todėl jau dabar vyksta procesai kurorto statusui gauti. Miestas jau sulaukė garbingos delegacijos vizito, kuriame dalyvavo ir su būsimu siekiu susipažino Susisiekimo, Aplinkos ir Ekonomikos ir inovacijų ministerijų, taip pat Policijos departamento atstovai. Skyriaus vedėjai antrina ir miesto antropologė, kuri įžvelgia Anykščių miesto gebėjimą puoselėti ir pasiūlyti turistams su gamta susiliejusią infrastruktūrą, skirtą gydymui, sveikatinimui, turizmui ir poilsiui. „Anykščių privalumas – miestas yra tarsi jungtis su miškais ir puikiai kelionėms palei Šventosios upę pritaikytais pasivaikščiojimo takais, kuriuos įrengiant buvo galvojama apie gamtinės aplinkos tausojimą. Daugeliui miestų jungtys su upe yra problemiškos ir tai nelengva užduotis. Tačiau Anykščiai, pasirinkdami aplinką tausojantį sprendimą, puikiai su tuo susitvarkė.“ Žiedinė ekonomika ir tvarumas Centrinis parkas yra Anykščių miesto gamtos širdis, tačiau trūkstant nuoseklios, suderintos priežiūros ši vieta prarado savo tikrąjį grožį. Neišnaudotos ir šios vietos tvarumo galimybės. Projekte numatyta išvystyti lietaus vandens surinkimo sistemą, atnaujinti želdinius, pėsčiųjų takelius, mažąją infrastruktūrą. Dalis parko reljefo bus pertvarkyta taip, kad atsiradusios kūdros ir pralaidžios dangos padėtų užtikrinti maksimalų lietaus vandens surinkimą. Tai paskatins savaiminį pakartotinį lietaus vandens naudojimą, kuris padės ne tik puoselėti augalų grožį, bet ir atsakingai vartoti vandens atsargas. Taikant inžinerinius sprendimus čia planuojama ir daugiau naujovių. Pavyzdžiui, įrengti saulės baterijas, kurios gamintų atsinaujinančią elektros energiją, reikalingą parkui apšviesti ir biuvetės veiklai palaikyti. Neefektyvų lauko apšvietimą turėtų pakeisti atsinaujinančią elektros energiją vartojantys ir tausojantys LED šviestuvai. Efektyviai mažins atliekų kiekį Architektūros ir urbanistikos skyriaus vedėja Daiva Gasiūnienė džiaugiasi, kad parko teritorijoje ir aplink ją esančių kavinių ir restoranų savininkai taip pat įsitraukia į žiedinės ekonomikos puoselėjimą. „Šiuo metu Anykščiuose jau vykdomas INTERREG Baltijos jūros regiono tarptautinio bendradarbiavimo programos projektas CHANGE(K)NOW!, kuriame iš viso dalyvauja 23 partneriai iš 8 valstybių. Vykdant projektą siekiama dešimtyje miesto centre esančių maisto įstaigų įdiegti žiedinės ekonomikos principu pagrįstą depozito sistemą. Ji padės surinkti maistui išsinešti skirtus vienkartinius ir pakartotinai naudoti daugkartinius indus“, – apie atsakingo vartojimo projektą pasakoja ji. Prie efektyvaus šiukšlių mažinimo prisidės ir pirmoji Lietuvoje išmani šiukšlių presavimo dėžė, kurią suteikė ir prie miesto savivaldybės jau pastatė UAB „Parko baldai“. Dar viena, tik didesnė turėtų atsirasti kitoje, itin daug šiukšlių surenkančioje miesto dalyje. Saulės baterijomis maitinama išmanioji mašina kas aštuntą išmetimą supresuoja mišrias šiukšles, taip sumažindama jų užimamą tūrį ir retindama šiukšliavežių vizitų skaičių. Įrenginys valdomas išmaniai ir nuotoliu, todėl administracijos darbuotojai savo kompiuteryje mato šiukšliadėžės užpildymo būseną. Dėl šios priežasties šiukšliavežiai važiuoja tik tada, kada reikia – tokiu būdu mažėja šiukšliadėžių priežiūros išlaidos, sunkvežimių išmetamųjų dujų kiekis ir triukšmo lygis. Tad papildomą naudą gauna ne tik savivaldybė, gyventojai, bet ir gamta. Neabejingi gyventojai Ne veltui Anykščiai dar vadinami kultūros ir gamtos paveldo vėriniu. Visa Anykščių savivaldybės administracija ir gyventojai intuityviai plėtoja gamtinių išteklių saugojimo, atsakingo jų naudojimo ir miesto estetinio vientisumo idėją. Tai rodo privačių namų fasadai, kuriuos anykštėnai rekonstruoja atsižvelgdami į miesto vizualinio identiteto darną. Miestiečiai puošia savo sodus ir reljefus, praturtina gamtovaizdį ir suteikia miestui savotiško žavesio. Be to, anykštėnai kviečiami prisidėti prie įvairių miesto projektų įgyvendinimo ir pasijusti svarbia bendruomenės dalimi. „Supermiestai“ – unikalus projektas, startavęs 2024 metais, skirtas Lietuvos savivaldybėms. Jo metu pristatomos įdomiausios ir sėkmingiausios Lietuvos savivaldybių programos. Šios iniciatyvos tikslas – supažindinti visuomenę su miestų ir regionų plėtra bei savivaldybių pasiekimais. Projekto „Supermiestai“ dalyvis. Skaitykite daugiau: https://www.lrytas.lt/bustas/nekilnojamasis-turtas/2025/06/10/news/neteisetai-nugriauto-motelio-neringoje-savininkui-bus-atlyginta-gaus-milziniska-suma-38214326

Skaitykite daugiau: https://www.lrytas.lt/bustas/nekilnojamasis-turtas/2025/06/10/news/neteisetai-nugriauto-motelio-neringoje-savininkui-bus-atlyginta-gaus-milziniska-suma-38214326

Anykščiai – miestas šiaurės rytų Lietuvoje, Aukštaitijoje, Utenos apskrityje, 33 km į vakarus nuo Utenos. Anykščių rajono savivaldybės, seniūnijos, parapijos centras, regioninio parko direkcija, paštas, siaurojo geležinkelio stotis. Urbanistikos paminklas, kurortinė teritorija. Miesto architektūra įvairi – senojoje (XV-XVIII a.) dalyje savaiminės raidos radialinė plano forma susipynusi su formuota stačiakampe.

Senamiestis išsaugojo senąją planinę struktūrą, čia stovi Anykščių šv. apaštalo evangelisto Mato bažnyčia (pastatyta 1909 m., aukščiausia Lietuvoje (79 m) dvibokštė bažnyčia), kapinėse stovi Anykščių koplyčia (pastatyta 1858 m., Vilniaus g. 36, dabar kamerinių menų centras), yra Anykščių Šv. Aleksandro Neviškio cerkvė, Anykščių pirminės sveikatos priežiūros centras. Miesto centre stovi Lietuvos laisvės paminklas (2002 m.; skulptorius Vladas Vildžiūnas). Mieste veikia 12 muziejų, tarp jų – A. Baranausko ir A. Žukausko-Vienuolio memorialinis muziejus, įkurtas 1927 m.; vienintelis Lietuvoje angelų muziejus, atidarytas 2010 m. liepos 26 d.; Siauruko muziejus Anykščių geležinkelio stotyje.

Anykščių šilelyje buvo poilsio namai „Šilelis“, 2007 m. nugriauti, ruošiantis statyti modernų sveikatos centrą. Stūkso gamtos paminklas Puntuko akmuo, 2015 m. pastatytas vienintelis Baltijos šalyse Anykščių šilelio medžių lajų takas. Anykščių mieste yra senosios, naujosios miesto kapinės, žydų kapinės ir rusų kapinės.

Etimologija
Anykščiai – vandenvardinis vietovardis, kilęs nuo upelio Anykštos (Šventosios intakas).[4]

Liaudies etimologija savaip aiškina miesto vardą, siedami jį su nykščiu. Dėl to Anykščių miesto parką puošia skulptūrinis akcentas, vaizduojantis į viršų pakeltą nykštį. Teigiama, kad tie, kurie palies miesto simbolį, iš jo pasisems stiprybės ir sėkmės.[5]

Apie skalbiančią moterį. Sakoma, jog kadaise viena moteriškė pasiėmė kultuvę ir atėjo prie bevardės upės velėti rūbus. Bevelėdama ji užsigavo nykštį ir ėmė šaukti: „Aaa, nykštys! Aaa, nykštys!“ Žmonės išgirdo šį riksmą, ėmė pasakoti apie atsitikimą kitiems ir galiausiai praminė upę Anykšta. Po kiek laiko ir miestas, kuriame vinguoja upės vaga, buvo pavadintas Anykščių vardu.
Apie bajoro Nykščio dvarą. Manoma, kad „ten, kur šiandien Šventosios ir Anykštos trikampyje įsikūręs Anykščių miestelis, pačioje aukštojoje vietoje, ant Kalitos kalno, kadaise buvo didelis bajoro Nykščio dvaras, o netoliese kalnuose – jo saugoma pilis Voruta. Nors pilis buvo paslėpta kalnuose, ją dažnai užpuldinėdavo kalavijuočių būriai“, karaliaus Mindaugo turtų siekdami. 1435 m. rugpjūtį į bajoro dvarą atvyko kalavijuočiai. Bajoras Nykštys juos priėmė kaip draugus, Didžiojo Lietuvos kunigaikščio Švitrigailos sąjungininkus ir kitą dieną senasis bajoras su devyniais sūnumis išjojo į tolimų mūšių sūkurius… Vyrus išlydėdamos, „marčios verkė, klykė, laužė baltas rankas <…> Užvis labiau verkė, užvis labiau laužė savo baltas rankeles viena bajoro martelė, jo jauniausiojo sūnaus Putino jauna žmonelė Ona. <…> Praėjo savaitė, kita. Daug ašarų išliejo jaunosios martelės <…> Užvis labiau sielojosi, už visas kitas marčias daugiau ašarų išliejo jauniausioji martelė, karžygio Putino žmonelė.“ Netrukus pasklido žinia, jog drąsūs bajoro Nykščio giminės vyrai mirė kovoje. „Net apylinkės miškai aidėjo nuo nelaimingųjų našlių klyksmo ir verksmo. Visų skaudžiau, visų gailiau šaukė ir klykė bajoro martelė, jo jaunojo sūnaus Putino našlė.“ Neištvėrusi sielvarto ir kančios, ji nusileido nuo Kalitos kalno ir pasiskandino pakalnėje tekančiame upelyje. „Taip ji nuplaukė ten, kur jos narsus Putinėlis galvelę padėjo“, o bevardis upelis buvo bajorienės Onos Nykštienės vardu ir pavarde pavadintas. Vėliau žmonės jį sutrumpino, vadino „Onykštienės“, dar vėliau praminė Anykšta, na ir galiausiai miestas, kuriame vinguoja upės vaga, buvo pavadintas Anykščių vardu.
Apie milžiną. Senovėje šiose vietose gyvenęs milžinas. Kartą, medžius beraudamas, jis užsigavo nykštį ir iš skausmo ėmė aimanuoti: „Ai, nykštį, ai, nykštį!“ Nuo to ir kilęs upelio, o vėliau ir gyvenvietės vardas.
Apie žvilgsnį į ežerą. Sklando kalbos, jog Anykščių vardas kilo, paprasčiausiai stebint apylinkės vandenis. Manoma, jog lietuviai nuo kalvų ir kalnelų žiūrėdavę į Rubikių ežerą ir sakydavę: „Visai kaip delnas“, o pažvelgę į iš ežero ištekantį upelį, kurio vaga priminė delno nykštį, aiktelėdavo „O, nykštys“. Šitaip upė gavo Anykštos vardą, o miestelis- Anykščių.
Apie Rubikių praeitį. Pasirodo, kadaise žmonės Rubikių ežerą vadino visiškai kitokiu vardu, o gi Anykščiu! Anykštis, vienas gražiausiu Aukštaitijos ežerų, pasipuošęs šešiolika įspūdingų salų, negailėjo vandenėlio ir srauniam iš jo ištekančiam upeliui, taigi ir šiam buvo duotas Anykštos vardas.
Apie grafą Nykštą. Pasakojama, jog ten, kur dabar yra Anykščiai, anksčiau buvo kaimelis, kuriame gyveno grafas Nykštas. Jis buvo geraširdis ir žmonių mylimas. Vieną kartą grafas su sūnumi išjojo medžioti, grįždami jiedu jojo per nedidelio upeliuko tiltą ir įlūžo. Sūnus prigėrė, o grafas po kelių dienų mirė iš sielvarto. Žmonės grafo atminimui upelį pavadino Anykšta, o kaimelį – Anykščiais.

Geografija

Miestas įsikūręs prie Šventosios ir Anykštos upių santakos, Anykščių kalvagūbryje (95–112 m virš jūros lygio). Šventoji pro Anykščius teka iš šiaurės rytų į pietvakarius. Miesto centre ji yra patvenkta, žemiau pastatyti pagrindinis Vyskupo Antano Baranausko ir pėsčiųjų tilai. Žemiau užtvankos vaga yra apie 60 m pločio, vasarą nusenkanti, ją ima stelbti vešlios žolės. Jau tradicine tapusi akcija, kurios metu prieš Anykščių miesto šventę Šventoji ties pagrindiniu tiltu valoma, ją „šienaujant“ dalgiais.[6]

Prie miesto įsikūręs Anykščių viensėdis, yra kvarcinio smėlio telkinys.

Miesto dalys
Janydžiai
Jurzdikas
Pušynas
Ramybė
Užupiečiai
Susisiekimas

Siaurojo geležinkelio Anykščių traukinių stotis

Siaurukas prie Anykščių
Per miestą praeina Aukštaitijos siaurasis geležinkelis. Gegužės-spalio mėnesiais organizuojami reguliarūs turistiniai ir edukaciniai reisai iš Anykščių geležinkelio stoties. Šalia jos – veikiantis didžiausias Lietuvoje siauruko tiltas.

Per miestą eina krašto keliai:

 119  Molėtai–Anykščiai 
 120  Radiškis–Anykščiai–Rokiškis 
 121  Anykščiai–Troškūnai–Panevėžys 
Taip pat rajoniniai keliai:

 1201  Anykščiai–Kurkliai–Balninkai–Želva 
 1207  Anykščiai–Burbiškis–Rubikiai 
 1209  Anykščiai–Niūronys–Stakės 
Istorija
Archeologiniai radiniai rodo pirmuosius gyventojus Anykščių apylinkėse buvus nuo 9000 m. pr. m. e. Pirmą kartą Anykščiai paminėti 1442 m. lapkričio 7 d. kaip Lietuvos didžiojo kunigaikščio Kazimiero suteikties rašto, kuriuo dovanojami Pienionių valsčiaus valstiečiai, išdavimo vieta[7].

1442–1452 m. pastatyta pirmoji medinė Anykščių bažnyčia. XV a. 2-oje pusėje minimas Anykščių miestelis, vėliau ir Anykščių valsčius. 1507 m. nustatytos klebono žemės ribos. 1516 m. gavo miesto teises, Anykščių dvaras su miesteliu įkeistas Mikalojui Radvilai.

1566 m. miestelis degė, sudegė bažnyčia, kuri netrukus atstatyta. 1671 m. Anykščių bažnyčia dar kartą sudegė (atstatyta iki 1677 m.). XVIII a. pradžioje per karą su švedais sugriautas tiltas per Šventąją (atstatytas XVIII a. pabaigoje). 1792 m. sausio 17 d. karalius Stanislovas Augustas suteikė miesto teises (1795 m. jos panaikintos) ir herbą. Herbe pavaizduotas savivaldos išvakarėse pastatytas Anykščių tiltas, papuoštas tiltų globėjo ir sergėtojo nuo vandens nelaimių šv. Jono Nepomuko statula.


Užupių sodžius, XX a. pr.

Medinis namas Sportininkų g. 1931 m
XIX a. pirmoje pusėje miesteliui sparčiai augant, čia jau stovėjo mūrinė bažnyčia su varpine, dvi sinagogos. Numalšinus 1831 m. sukilimą, miestelis priklausė Rusijos imperijos valstybės iždui. 1863 m. sukilimo metu čia veikė ginklų dirbtuvė. XIX a. Anykščiai – Vilkmergės apskrities miestelis, valsčiaus centras.[8] 1898 m. pro Anykščius nutiestas siaurukas – Panevėžio–Pastovių geležinkelis. 1902 m. pastatyta hidroelektrinė, 1909 m. senosios bažnyčios vietoje pastatyta didelė neogotikinė bažnyčia.

Nuo 1929 m. veikia vyno bendrovė. 1938 m. atkurtos miesto teisės. 1941 m. vokiečių sunaikinta apie 1500 gyventojų, daugiausiai žydų. Baigiantis II pasauliniam karui ir frontui slenkant per Lietuvą, 1944 m. mieste vyko aršios kovos tarp nacių ir sovietų. 1946 m. rugpjūčio 3 d. tapo apskrities pavaldumo miestu. 1968 m. atidaryta smėlio sodrinimo gamykla „Kvarcas“, pastatyti kultūros rūmai (architektas R. Šileika), Ramybės gyvenamųjų namų kvartalas. 1988–1992 m. Anykščiuose veikė vaikų geležinkelis maršrutu Anykščiai-Rubikiai.

Sovietų okupacijos metais, pokaryje, Anykščių kraštas buvo tapęs Aukštaitijos partizanų kovos centru. Anykščių rajonas buvo vienintelis Lietuvoje priklausęs net penkioms partizanų apygardoms – Algimanto, Didžiosios kovos, Vyčio, Vytauto ir LLA 3-ajai Šiaurės Lietuvos – Aukštaitijos. 2014 m. Šimonių girioje buvo sukurtas pažintinis maršrutas, vedantis Algimanto apygardos partizanų kovos takais.[9] Laisvės gynėjai kovojo su sovietų kolaborantais, be kitų, likvidavę komsorgą Antaną Ubagevičių (išlikęs sovietmečio paminklas prie senosios gimnazijos).

1992 m. patvirtintas naujasis Anykščių herbas. Nuo 1993 m. Anykščių senamiestis – urbanistikos paminklas. 2006 m. Vyriausybės nutarimu prie miesto prijungta dalis aplinkinių kaimų.[10] Anykščių šilelyje buvo poilsio namai „Šilelis“, 2007 m. nugriauti ruošiantis statyti modernų sveikatos centrą. 2007 m. Anykščiai tapo kurortine vietove. Anykščiai išrinkti 2012 m. Lietuvos kultūros sostine.